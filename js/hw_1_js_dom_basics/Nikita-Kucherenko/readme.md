# Щоб запустити проект

- Встановіть NodeJS і NPM
- (опціонально) Встановіть `yarn`: `npm install --global yarn`
- В терміналі, зайдіть в кореневу папку домашки
- Встановіть залежності командою `yarn` або `npm install`
- Запустіть проект: `yarn dev` aбо `npm run dev`
- Відкрийте `http://localhost:1234`

# Основне завдання (5 балів)

## Додати правила гри:

1. Коли елемент підсвітився, гравець має по ньому клікнути
2. Гра починається з рахунку 0, інтервал гри становить 1000 мілісекунд
3. Якщо гравець клікнув по активному елементу один раз, йому додається 1 очко одразу в момент кліку
4. Якщо гравець клікнув більше одного разу по активному елементу, кожен подальший клік зменшує кількість очок на 2 (також одразу).
5. Якщо гравець не клікнув по активному елементу протягом інтервалу гри (1000 мілісекунд), кількість очок зменшується на 5
6. Гра закінчується рівно в момент коли гравець набрав більше ніж 20 або менше ніж -20 очок
7. Коли гра закінчилась, нові елементи більше не з‘являються і фінальний рахунок залишається незмінних попри будь-які дії користувача (використайте ф-цію clearInterval https://developer.mozilla.org/en-US/docs/Web/API/clearInterval)

## Додаткові завдання (20 балів)

- Запустити гру на більшій або меншій швидкості (наприклад, 500 або 1500 мілісекунд), переконатись що правило №5 працює коректно. (0.5 балів)
- Зменшити кількість початкового HTML коду шляхом створення `<div class="item">` елементів за допомогою `document.createElement` та ін. (1 бал)
- Змінити алгоритм вибору варіанту (кольору) активного елементу на такий що базується на `Math.random()`.
  Підказка - в існуючій імплементації вибір варіанту базується на індексі елементу, що є сталим для кожного елементу, а потрібно зробити його варіативним. В новій імплементації можете використати функцію `getRandomNumber`. (2 бали)
- Забезпечити неможливість підсвітки одного і того ж елементу 2 рази поспіль (альтернативний індекс можна вирахувати на основі `randomIndex` і оператора `%`), а попередній індекс зберегти поряд з іншими глобальними змінними https://developer.mozilla.org/en-US/docs/Web/API/Event/target (2 бали)
- Рахунок має бути показано до початку гри (пофіксити баг) (1 бал)
- Якщо рахунок більше-дорівнює нулю, табло має бути зеленого кольору, якщо менше - червоного. (1 бал)
- Для обробки кліків використайте пару addEventListener/removeEventListener (1 бал)
- Параметризуйте свій код таким чином щоб кожне з правил було прив‘язане до константи (наприклад, штрафи за програний раунт та лишні кліки, винагорода за виграний раунд, швидкість гри та інше). (1.5 бали)
- Додати нове правило: Якщо клік прийшовся за межі елементу, штраф 3 очки. (document.addEventListener + перевірку event.target, активний елемент можете зберегти поряд з іншими глобальними змінними) (2.5 бали)
- Додайте власну стилізацію - кольори, анімацію - та інші аспекти що можуть покращити гру. (2-4 бали)
- Після успішного кліку по активному елементу, наступна ітерація гри запускається миттєво, не чекаючи доки сплинуть 1000 мілісекунд (3 бали)
